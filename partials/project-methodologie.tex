

Emando zit in het BizSpark\footnote{\url{http://www.microsoft.com/bizspark/}} programma van Microsoft. Dit programma biedt startups gratis software en ondersteuning om hun startup te laten slagen. Dit heeft tot gevolg dat alle ontwikkeltools van Microsoft gratis gebruikt worden, waardoor het Emando dan ook op Microsoft technologie leunt. Onderstaande methodologieën kunnen eenvoudig geïntegreerd worden in Microsoft's ontwikkelomgeving Visual Studio. Tijdens het bachelorproject is dan ook niet afgeweken van de methodologieën die Emando al gebruikt, omdat ons deze omgeving wordt aangeboden én om onderhoudbaarheid in de toekomst te garanderen.

\section{Scrum}
In overleg met de opdrachtgever is er gekozen voor een Scrum~\cite{schwaber2002gile} aanpak voor het project. Scrum is een flexibele manier om software te ontwikkelen, zie ook figuur~\ref{fig:scrum-proces}. Hierbij wordt gewerkt met een multidisciplinair team dat in korte sprints met een vaste lengte (in dit geval tien werkdagen), werkende software oplevert en geleidelijk stabiele functionaliteit toevoegt. Een Scrum aanpak heeft als voordeel dat er na iedere sprint een werkend product is, waarna de eisen en doelstellingen gemakkelijk bijgesteld kunnen worden. Met Scrum kunnen na de gebruikerstest, halverwege het project, de doelstellingen bijgesteld worden aan de hand van de uitkomst van deze test. Door deze agile~\cite{fowler2001agile} methode toe te passen sluit het eindproduct altijd zo goed mogelijk aan op de wensen van de opdrachtgever en de end-users.

\begin{figure}[H]
  \begin{center}
    \includegraphics[width=0.8\textwidth]{style/images/Scrum}
  \end{center}
  \caption{Overzicht van het Scrum proces}
  \label{fig:scrum-proces}
\end{figure}

Aan het begin van het project is een lijst met product backlog items opgesteld. Deze items representeren de globale functionaliteiten van de applicatie en worden aan een teamlid toegewezen dat daarvoor verantwoordelijk is. Voor elke sprint wordt bepaald welke van deze backlog items er in de tien dagen durende sprint geïmplementeerd zullen worden. Elk backlog item bevat een aantal taken die voltooid moeten worden om het backlog item af te krijgen. Aan deze taken wordt een aantal uren toegekend en vervolgens worden de taken verdeeld over de drie teamleden, afhankelijk van ieders expertise en de hoeveelheid beschikbare uren.

\section{Stand up meetings}
Om het overzicht binnen het project te waarborgen, zullen er aan het begin van iedere werkdag stand up meetings met alle projectleden plaatsvinden. Bij deze stand up meetings wordt kort besproken waar momenteel aan gewerkt wordt, in hoeverre dit op schema ligt en waar de uitdagingen liggen voor de komende dagen. De opdrachtgever is ook minstens twee keer per week aanwezig bij deze meetings.

\section{\acl{tfs}}
Emando gebruikt \ac{tfs} voor het versiebeheer van broncode, het bijhouden van het ontwikkelproces, het tracken van issues en het visualiseren van de voortgang in projecten. De gemakkelijke integratie van \ac{tfs} met Visual Studio zorgt ervoor dat taken gemakkelijk toegewezen kunnen worden aan teamleden, waarna deze geopend kunnen worden en hiermee aan de slag kunnen binnen Visual Studio. De status van deze items kan zowel vanuit Visual Studio als online aangepast worden en bij het afvinken van items kunnen deze gekoppeld worden aan versienummers, zodat deze achteraf makkelijk vindbaar zijn. Daarnaast bestaat er een handig overzicht, te zien in figuur~\ref{fig:scrum-board}, waarin in één oogopslag de status van alle taken bekeken kan worden.

\begin{figure}[H]
  \begin{center}
    \includegraphics[width=0.8\textwidth]{style/images/screenshots/ScrumBoard}
  \end{center}
  \caption{Overzicht van de activiteiten op het Scrum Board in \ac{tfs}}
  \label{fig:scrum-board}
\end{figure}

De visualisatie van de zogenaamde burndown van het project, zie figuur~\ref{fig:scrum-burndown}, garandeert het inzicht van de opdrachtgever. De voortgang van het project kan namelijk in één oogopslag gevolgd worden. Daarnaast biedt \ac{tfs} inzicht in de tijd die ieder issue en backlog item kost, hetgeen een goede indicatie is voor de scrum-sprint. 

\begin{figure}[H]
  \begin{center}
    \includegraphics[width=0.6\textwidth]{style/images/screenshots/Burndown}
  \end{center}
  \caption{Burndown grafiek van Sprint 3 in \ac{tfs}}
  \label{fig:scrum-burndown}
\end{figure}

\subsection{Verantwoordelijkheden}
Bij de taakverdeling hebben wij er voor gekozen om aan ieder backlog item een verantwoordelijke toe te kennen. Door de verantwoordelijkheden duidelijk te maken binnen het project, is het altijd duidelijk wie van welke functionaliteit kennis heeft en weet hoe de voortgang hiervan is. Hiermee is het ook mogelijk om slechts met een deel van de teamleaden en de opdrachtgever implementatiedetails door te spreken. Binnen \ac{tfs} is het mogelijk om de verantwoordelijkheden van taken en verantwoordelijkheden te verdelen over verschillende personen.

\subsection{Taakverdeling}
Om overlap van werk en functionaliteiten te voorkomen hebben we er voor gekozen om iedere functionaliteit uit te splitsen in verschillende backlog items en deze op hun beurt weer uit te splitsen in verschillende taken. Door deze taken klein te houden, is het makkelijker om de precieze invulling van functionaliteiten te definiëren. Daarnaast heeft dit als voordeel dat kleine taken sneller af zijn dan grote taken, waardoor de burndown van het project accurater is.

In grove lijnen ziet de verantwoordelijkheid en taakverdeling er als volgt uit:
\begin{enumerate}
\item Patrick van Hesteren: Back-end en Cloud
\item Hylke Visser: Grafische User Interface en Testen
\item Herman Banken: Applicatie en SignalR
\end{enumerate}

\section{Code reviews}
Om de kwaliteit van het project te kunnen waarborgen, is voor de back-end van het project gekozen om met code reviews te werken. Omdat de back-end de core van het project vormt en tevens in de cloud draait - waardoor er directe kosten zijn verbonden aan de kwaliteit van de code - is het belangrijk dat deze efficiënt en naar behoren werkt. Bij het implementeren van nieuwe of aanpassen van bestaande functionaliteit kunnen binnen Visual Studio Code Reviews aangevraagd worden aan projectleden. In ons geval is onze opdrachtgever de persoon geweest die de Code Reviews gedaan heeft. Bij zo'n Code Review, te zien in figuur~\ref{fig:code-review}, worden de wijzigingen in code gecontroleerd op fouten. Er kan feedback geplaatst worden bij deze wijzigingen, zodat de ontwikkelaar makkelijk kan zien welk deel van de code verbeterd dient te worden.

\begin{figure}
  \begin{center}
    \includegraphics[width=\textwidth]{style/images/screenshots/CodeReview}
  \end{center}
  \caption{Code Review in Visual Studio}
  \label{fig:code-review}
\end{figure}

\section{Projectkeuzes}
Qua talen, frameworks en libraries moesten al vroeg enkele afwegingen gemaakt worden. Uiteindelijk hebben we gekozen om te werken met onder andere C\#, Xamarin en SignalR. De redenatie achter deze keuzes is te lezen in het oriëntatieverslag (sectie \ref{sec:orientatie-back-end}
en \ref{sec:orientatie-client}).

