De applicatie is in het kader van het Bachelor Eindproject ``Trainingsapp voor baansporten'' ontwikkeld. Omdat de projectduur van dit project vele malen korter is dan het traject van een volledige applicatie, is de applicatie niet compleet. Zoals beschreven is in de resultaten van de gebruikerstest en de discussie in hoofdstuk~\ref{ch:discussie}, zijn er tal van functionaliteiten waarmee de applicatie later uitgebreid kan worden. Het is daarom belangrijk dat het project goed opgeleverd wordt, zodat de applicatie door ontwikkeld kan worden.

\section{Oplevering}
Alle code die ontwikkeld is binnen het project is terug te vinden binnen Source Control van het project in \ac{tfs}.
Om eventuele doorontwikkeling van het project te bevorderen bevatten is alle code, waar nodig, voorzien van commentaar. Ook zijn er voor de API's documenten gemaakt waarin hun werk- en gebruikswijze gedocumenteerd is. 

Naast deze documentatie voor de code, is er ook een aantal documenten geschreven waarin beschreven staat hoe andere ontwikkelaars aan de slag zouden kunnen met het project. Hierin staat de volgorde van stappen beschreven die ondernomen dient te worden om alle afhankelijkheden en cloud instances draaiende te krijgen.

\section{Doorontwikkeling}
Hoewel de applicatie momenteel geschikt is om uit te brengen op de markt, zijn er nog tal van mogelijkheden om de applicatie door te ontwikkelen. Zoals uit de enquêtes en de meetings met de \ac{KNSB} gebleken is, is er veel vraag naar de applicatie, maar ook naar verdere functionaliteit. 
Enkele van deze gewenste functionaliteiten zijn:

\begin{itemize}
\item Profielen/groepen/trainingsdata onvindbaar maken voor anderen (handig voor topsporters).
\item Audio cues, live audio feedback over je training 
\item Integratie met hartslagmeter
\item Schatting voor calorieën verbruik
\item Integratie met instelbare trainingsschema's en suggesties hiervoor aan de hand van training resultaten
\item Mogelijkheid om te trainen met GPS, i.p.v. transponders
\end{itemize}

Ook een vergroting van de doelgroep door de applicatie uit te brengen op andere platformen is wenselijk. Binnen \ac{tfs} zijn backlog items aangemaakt voor alle functionaliteit die later wenselijk is, maar nog niet geïmplementeerd is. Deze backlog items zijn gesorteerd op volgorde van prioriteit en kunnen gebruikt worden als leidraad bij de doorontwikkeling van het project.

In het theoretische geval dat er een Azure Cloud instance crasht kan het voorkomen dat er aggregaties meerdere malen berekent. Dit resulteert niet in ``verkeerde'' data, maar kan wel zorgen voor dubbele berekeningen over intervallen. Dit probleem is te verhelpen door aggregaties niet te laten werken met een synchronisatietijdstip, maar in plaats daarvan aggregaties die vertraagd raken, de ``te vroeg'' uitgerekende aggregaties te laten verwijderen en opnieuw uit te laten rekenen. Omdat de kans dat een dergelijke Cloud instance crasht bijzonder klein is en het oplossen van dit probleem op technisch vlak een grote hoeveelheid tijd zou kosten, is in overleg met Emando gekozen om in het kader van het Bachelor Eindproject dit voorlopig niet te verhelpen. Dit is een probleem dat in de doorontwikkeling zeker verholpen kan worden.

\section{Toekomst}
De \ac{KNSB} heeft in overleg met Emando besloten de mogelijkheden van huidige applicatie mee te nemen in de nieuwe strategie voor het seizoen 2014-2015 om actieve sporters te benaderen. De \ac{KNSB} denkt momenteel na over een complete applicatie die naast het trainingsgedeelte ook andere schaatsgerelateerde functionaliteiten zou bevatten. Deze functionaliteiten zouden onder andere informatie over verenigingen, informatie over (veilig) natuurijs, openingstijden en adressen van schaatsbanen etc. kunnen omvatten. Het is nog onduidelijk of de huidige applicatie uitgebreid zal worden met functionaliteit en platformen of dat er een complete schaats-applicatie komt waar de gebouwde functionaliteit onderdeel van zal uitmaken. 

Het is in ieder geval zeker dat de \ac{KNSB} veel potentie ziet in de gebouwde functionaliteit en deze functionaliteit ook graag wil aanbieden aan de Nederlandse schaatsers.